# -*- mode: mandoku-view; -*-
#+TITLE: 介菴詞
#+DATE: 2015-08-25 00:48:03.977008
#+PROPERTY: ID KR4j0036
#+PROPERTY: BASEEDITION WYG    
#+PROPERTY: JUAN 提要
<pb:KR4j0036_WYG_000-1a>¶
欽定四庫全書　　　　集部十¶
　介菴詞　　　　　　　詞曲類一(詞集之屬/)¶
　　提要¶
　　　　(臣/)等謹案介菴詞一巻宋趙彦端撰彦端字¶
　　　　徳莊號介菴魏王廷美七世孫乾道淳熙間¶
　　　　以直寶文閣知建寧府終左司郎官宋史藝¶
　　　　文志彦端有介菴集十巻外集三巻又有介¶
　　　　菴詞四巻馬端臨經籍考則僅稱介菴詞一¶
<pb:KR4j0036_WYG_000-1b>¶
　　　　巻此本為毛晉所刻亦止一巻與通考合然¶
　　　　據其巻後跋語似又舊刻散佚僅存此一巻¶
　　　　者未之詳也彦端嘗賦西湖謁金門有波底¶
　　　　斜陽紅濕之句為髙宗所喜有我家裡人也¶
　　　　會作此等語之稱其他篇亦多婉約纖穠不¶
　　　　愧作者集末鷓鴣天十闋乃為京口角妓蕭¶
　　　　秀蕭瑩歐懿桑雅劉雅歐倩文秀王婉楊蘭¶
　　　　吳玉九人而作詞格凡猥皆無足取且連名¶
<pb:KR4j0036_WYG_000-2a>¶
　　　　入之集中殆于北里之志殊&KR0446;雅音葢唐宋¶
　　　　以来士大夫不禁狎斜之遊彦端是作葢亦¶
　　　　移于習俗存而不論可矣乾隆四十六年十¶
　　　　月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
